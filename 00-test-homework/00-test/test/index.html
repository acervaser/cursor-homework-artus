<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="./style/style.css">
	<title>Document</title>
</head>
<body>
	<h1>Кримінальне чтиво</h1>
<p><span class="bold">«Криміна́льне чти́во»</span>(англ. Pulp Fiction) — культовий художній фільм 1994 року виробництва США, одна з найвідоміших робіт режисера Квентіна Тарантіно. Картина вважається важливою віхою в історії кінематографа, що дала відчутний імпульс розвитку незалежного американського кіно.</p>
<p>Фільм описує два дні з життя низки американських злочинців. Найнесподіванішим чином їхні долі перетинаються, приводячи одних до загибелі, інших до втечі, а декого до переосмислення свого життя та повернення до чесної роботи. Оригінальна назва фільму відсилає до дешевих палп-журналів, які часто публікували низькопробні детективи.

	У головних ролях: Джон Траволта, Семюел Лірой Джексон, Ума Турман, Брюс Вілліс, Гарві Кейтель, Тім Рот, Аманда Пламмер та Вінг Реймс.
	
	Станом на 13 серпня 2021 року займає 8-у позицію у списку 250 найкращих фільмів за версією IMDb.</p>
	<h2>Сюжет</h2>
	<img class="img" src="./img/Кримінальне_чтиво.jpg" alt="Чтиво" />
	<p>Пара дрібних грабіжників, Рінґо та Йоланда, що звуть одне одного «Гарбузик» (Pumpkin) та «Милий кролик» (Honey Bunny), за чашкою кави обговорюють можливість пограбувати відвідувачів і касу забігайлівки, в якій вони перебувають. Наважившись, вони вихоплюють пістолети.</p>
<p>Дія переноситься в інше місце на добу в минуле. Вінсент Вега і Джулс Вінфілд, бандити на службі у Марселласа Воллеса, повинні забрати валізу свого боса у Бреда і його компаньйонів, мабуть, як відшкодування за недотримання угоди. Дорогою вони обговорюють дане Воллесом Вінсенту доручення «вигуляти» ввечері того ж дня Мію Воллес, дружину боса. Вінсент розповідає про своє життя в Європі, звідки нещодавно повернувся. Триває відомий діалог про «Quarter Pounder» (укр. «Чверть фунтовий»), сендвіч з McDonald's, який в Європі через метричну систему називають «Royal with Cheese» (укр. «Королівський з сиром»), з чого герої починають сміятися. Діставшись квартири Бреда, після нетривалого діалогу і цитування спотвореного уривка 25:17 з проповідей пророка Єзекіїля, Джулс і Вінсент вбивають наляканого Бреда і одного з його компаньйонів.</p>
</body>
</html>
